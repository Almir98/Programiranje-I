
Zadatak 1: 

Poštujući sve faze procesa programiranja, napisati program koji izračunava aritmetičku sredinu svih savršenih brojeva iz
zadatog intervala. Za neki broj se kaže da je savršen ukoliko je jednak sumi svih svojih djelilaca (ne uključujući njega samog).
Na primjer, 28 je savršen broj: njegovi djelioci su 1, 2, 4, 7 i 14, a 1 + 2 + 4 + 7 + 14 = 28. Jedini savršeni brojevi u opsegu od 
1 do 100 su brojevi 6 i 28. U rješenju koristiti funkciju sljedećeg prototipa: bool IsSavrsen(int). 

Unesite granice intervala: 1 500 

Aritmeticka sredina savrsenih brojeva iz zadatog intervala je: 176.667 

 
Zadatak 2: 

Napisati program koji na osnovu unesenog cijelog broja N formira i ispisuje broj sastavljen od istih cifara u rastućem poretku
uzimajući samo neparne cifre. Za sortiranje cifara koristiti pomoćni niz od najviše 10 elemenata. 


Unesite cijeli broj N: 4513982 
Broj sa sortiranim ciframa: 1359 

 
Unesite cijeli broj N: 109225 
Broj sa sortiranim ciframa: 159 


Zadatak 3: 

Napisati funkciju koja kao parametar prima rečenicu (niz od najviše 200 karaktera) i iz nje uklanja svaku riječ koja počinje
velikim slovom. Pored toga, funkcija treba da prebroji ukupan broj riječi u rečenici prije izmjene. Koristiti sljedeći prototip
funkcije: int ukloniRijeci(char []). 

Npr. ako je data rečenica: 
"Stari most u Mostaru spaja obale rijeke Neretve." 
funkcija je treba pretvoriti u: 
"most u spaja obale rijeke" 
Funkcija vraća broj riječi u polaznoj rečenici (prije odsijecanja ostalih riječi).
Radi jednostavnosti rješenja, pretpostavite da je riječ bilo koji niz znakova razdvojen znakom razmak.  


Zadatak 4: 

Neka je data matrica dimenzija 10x12 u kojoj svaki red predstavlja uposlenika određene kompanije, a svaka kolona mjesec u godini.
Elementi matrice predstavljaju radne sate uposlenika po mjesecima jedne kalendarske godine. Kreirati, a potom u glavnom programu
testirati, sljedeće funkcije: 
Funkciju koja za odabranog uposlenika vrši ispis platne liste po mjesecima, ako je poznato da je satnica svih uposlenika 12 KM.
Pored toga, funkcija kao rezultat vraća prosječnu mjesečnu platu tog uposlenika. 
Funkciju koja pronalazi uposlenika sa najviše prekovremenih radnih sati, ako je usvojeno da jedna radna sedmica ima 40 obaveznih 
radnih sati, a svaki mjesec 4 sedmice. 
Funkciju koja za svaki mjesec u godini ispisuje prosječan iznos isplaćenih plata (za ukupne radne sate) uz posebno naznačen iznos
koji je izdvojen isključivo za prekovremeni rad. Ispis za mjesec januar bi izgledao kako slijedi:  

-----------------Januar----------------- 

Ukupno isplaceno: 25700 KM 
Isplaceno za prekovremeni rad: 6500 KM 

 
Napomena: Pretpostaviti da je u programu implementirana funkcija za unos radnih sati jedne kalendarske godine i koristiti je
u glavnom programu (dakle, funkciju unos nije potrebno implementirati). 

